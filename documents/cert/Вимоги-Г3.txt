
Технічне завдання на створення КЗЗ рівня Г3

1. Технічне завдання (Функціональні вимоги ПЗ)

Для заявленого рівня гарантій Г-3 наданий опис моделі політики безпеки,
реалізованої КЗЗ оцінюваного ОЕ, має бути частково формалізованим,
тобто викладеним у вигляді тексту мовою з обмеженим синтаксисом,
що супроводжується допоміжними поясненнями, поданими в неформалізованому вигляді.
При цьому, як таку мову з обмеженим синтаксисом доцільно використовувати природну
мову з обмеженою структурою речень та ключових слів зі спеціальними значеннями.
Обов'язково має бути наведений (явно або у вигляді посилання) використовуваний
набір домовленостей, які дозволяють визначити обмеження, що накладаються на
синтаксис використовуваної мови

2. Ескізний проект (Архітектура ПЗ)

Проект архітектури КЗЗ ОЕ має містити опис КЗЗ у термінах основних
функціональних компонентів (підсистем) та зв'язувати ці компоненти
(підсистеми) з тими ФПБ, які вони реалізують.

Примітка. Стосовно проекту архітектури КЗЗ ОЕ, термін "підсистема"
належить до великих зв'язаних функціональних компонентів (наприклад,
засоби керування пам'яттю, керування файлами, керування процесами).
Розподіл проекту на базові функціональні компоненти сприяє його розумінню.
Функціональні компоненти, які використовуються в описі проекту архітектури,
не обов'язково мають називатися "підсистемами", але вони мають представляти
подібний рівень декомпозиції. Наприклад, при декомпозиції проекту
можуть використовуватися поняття "шари" або "менеджери".

3. Технічний проект (Специфікація на модулі ПЗ)

Детальний проект КЗЗ ОЕ має містити деталізовану проектну специфікацію,
яка уточнює проект архітектури до такого рівня деталізації, що може бути
використана як основа для програмування та/або проектування апаратури.
Детальний проект КЗЗ має містити опис КЗЗ у термінах структурних
компонентів (модулів), їх взаємозв'язків та залежностей. Для кожного
структурного компонента (модуля) КЗЗ детальний проект має описувати
його призначення, функції, інтерфейси, залежності від інших модулів
та порядок реалізації всіх ФПБ, до яких має відношення цей
компонент (у тому числі алгоритми реалізації механізмів захисту,
необхідні для розуміння порядку їх реалізації внутрішні структури
даних та інтерфейси), а також порядок взаємодії з іншими модулями.

4. Робочий проект (Реалізація)

Вихідні файли проекту.

5. Опис результатів аналізу відповідності між політикою безпеки та моделлю політики безпеки

Для заявлених рівнів гарантій Г-2 ... Г-3 відповідність між політикою безпеки та
моделлю політики безпеки КЗЗ ОЕ має бути показана неформальним чином. При цьому
необхідно показати наявність відповідності тільки між характеристиками основних
елементів політики безпеки та моделі політики безпеки, а саме – переліком
реалізованих ФПБ, переліком об'єктів КЗЗ, на які поширюється політика
певних ФПБ, правилами реалізації ФПБ та використовуваними при цьому
основними (такими, що мають безпосереднє відношення до розглянутих ФПБ)
атрибутами об'єктів КЗЗ різного типу. Опис відповідності може бути викладений
як в оповідній формі, так і, наприклад, у вигляді таблиці.

6. Опис результатів аналізу відповідності між моделлю політики безпеки та проектом архітектури
7. Опис результатів аналізу відповідності між проектом архітектури та детальним проектом
8. Опис результатів аналізу відповідності між детальним проектом та реалізацією
9. Опис методик діяльності розробника протягом життєвого циклу
10. Документація використовуваних при розробленні інструментальних засобів
11. Документація з керування конфігурацією
12. Опис процедур безпечної інсталяції, генерації та запуску
13. Опис процедур постачання замовнику
14. Опис послуг безпеки, що реалізуються
15. Настанови адміністратору з послуг безпеки
16. Настанови користувачу з послуг безпеки
17. Програма та методика випробувань функціональних послуг безпеки
18. Протоколи випробувань функціональних послуг безпеки

Для заявлених рівнів гарантій Г-2 ... Г-4 відповідність між моделлю політики
безпеки КЗЗ ОЕ та проектом архітектури має бути показана неформальним чином.
При цьому необхідно показати наявність відповідності тільки між характеристиками
основних елементів моделі політики безпеки та характеристиками основних
функціональних компонентів (підсистем) КЗЗ ОЕ, а саме – переліком
реалізованих ФПБ, переліком об'єктів КЗЗ, на які поширюється політика
певних ФПБ, правилами реалізації ФПБ (порядком захищеного функціонування
підсистем КЗЗ) та використовуваними при цьому основними (такими, що мають
безпосереднє відношення до розглянутих ФПБ та підсистем КЗЗ) атрибутами
об'єктів КЗЗ різного типу. Опис відповідності може бути викладений як
в оповідній формі, так і, наприклад, у вигляді таблиці.

